{"sectionData": [
    {
        "elementData": "จากสถิติไม่ว่าจะเป็นทั่วโลกหรือในประเทศไทย จะพบว่าผู้ปฏิบัติงานทั้งในระบบและนอกระบบ จะมีปัญหาเกี่ยวกับระบบกระดูกและกล้ามเนื้อที่เกิดจากการทำงานสูงสุด การยศาสตร์ คือ ศาสตร์ที่นำองค์ความรู้ของศาสตร์ต่าง ๆ มาประยุกต์ใช้เพื่อที่จะได้ออกแบบสถานีงาน รวมถึงอุปกรณ์ที่ใช้ในการทำงาน ลักษณะงานต่างๆให้เหมาะสมกับผู้ปฏิบัติงานสูงสุด เพื่อที่จะได้เกิดประสิทธิภาพในการทำงานสูงสุด รวมถึงสุขภาพกาย สุขภาพใจของผู้ปฏิบัติงาน จะได้มีสุขภาพที่ดีทั้งกายและใจ คำว่า ' Ergonomics ' มีรากศัพท์มาจากภาษากรีก โดยมี 2 คำก็คือ ' Ergon ' ที่แปลว่างาน และคำว่า ' Nomos ' ซึ่งแปลว่า Laws หรือกฏ หรือ Study ที่เป็นการศึกษา โดยรวมก็คือ Ergonomics หมายถึงการศึกษาที่เกี่ยวข้องกับการทำงาน หรือกฏที่เกี่ยวข้องกับการทำงาน นำมาแปลเป็นภาษาไทยก็คือ 'การ' บวกคำว่า 'ศาสตร์ ' ก็คือ 'การยศาสตร์' นั่นเอง ส่วนใหญ่ผู้ปฏิบัติงานปัจจุบันทั้งพนักงานออฟฟิศ หรือพนักงานที่ปฏิบัติงานในโรงงาน เกิดจากการที่ปฏิบัติงานในท่าทางที่ไม่ถูกต้อง รวมถึงนั่งนานเกินไป ยืนนานเกินไป สิ่งเหล่านี้จะทำให้กล้ามเนื้อมีการเกร็งตัวผิดปกติ หรือว่าจะทำให้เกิดความเสี่ยงกับการบาดเจ็บ ระบบกระดูกและกล้ามเนื้อตามมา ทางการยศาสตร์ก็จะสามารถเข้ามามีบทบาทในการประเมินความเสี่ยงจากท่าทางการทำงาน เพื่อที่จะได้ให้ผู้ปฏิบัติงานมีความปลอดภัยสูงสุด ลดความผิดพลาดในการทำงาน และเพิ่มประสิทธิภาพในการทำงานมากที่สุด เพราะว่าการยศาสตร์เป็นศาสตร์ที่สามารถนำมาประยุกต์ใช้ในชีวิตประจำวันรวมถึงการทำงาน แล้วก็ทำให้ทุกคนมีคุณภาพชีวิตที่ดีขึ้น มีสุขภาพที่ดีขึ้น ท่าออกกำลังกายท่าแรก เป็นท่ายืดกล้ามเนื้อบริเวณคอและบ่า เริ่มต้นโดยการที่ยืดบริเวณกล้ามเนื้อคอบ่าด้านขวา นำมือข้างขวาจับที่นั่งของเก้าอี้ไว้ เพื่อยึดไว้ไม่ให้ไหล่เอียงตามการยืดของเรา หลังจากเอามือจับที่เก้าอี้แล้ว เราก็เอียงคอไปด้านซ้าย เพื่อให้เกิดรู้สึกตึงบริเวณบ่าขวา หลังจากนั้นก็นำมือข้างซ้ายออกแรงกดที่บริเวณศีรษะเล็กน้อย ให้รู้สึกตึงมากขึ้น แล้วค้างไว้เป็นเวลา 15 วินาที ท่ายืดต่อไป จะเป็นท่ายืดบริเวณหน้าอกและแขน เริ่มต้นก็คือ นั่งตัวตรงแล้วก็กางแขนทั้งสองข้าง แบะแขนทั้งสองข้างไปด้านหลังให้ได้มากที่สุด ให้รู้สึกตึงบริเวณกล้ามเนื้อหน้าอก และค้างไว้เป็นเวลา 15 วินาที ท่ายืดกล้าเนื้อต่อไป เป็นท่ายืดบริเวณแขนและมือ เริ่มต้นโดยการเหยียดแขนตรงไปด้านหน้า กระดกข้อมือขึ้น แล้วก็ใช้มืออีกข้างช่วยออกแรงดันเพื่อให้เกิดแรงตึงตัวมากขึ้น และค้างไว้ 15 วินาที สำหรับท่ายืดกล้าเนื้อต่อไป คือท่ายืดบริเวณลำตัวและสะโพก ตั้งศอกขึ้น แขนชิดหู แล้วก็เอามืออีกข้างจับที่ข้อศอก แล้วก็เอียงตัวไปด้านตรงข้าม และค้างไว้เป็นเวลา 15 วินาที ท่าที่สอง นั่งและไขว่ห้าง อย่างเช่น ถ้าเราจะยืดกล้าเนื้อบริเวณลำตัวด้านขวา เราก็ยกขาข้างขวาขึ้นมาไขว้ห้างทับขาข้างซ้าย หลังจากนั้นก็เอี้ยวตัว เหมือนจะพยายามเอามือจะไปแตะเบาะด้านหลังไปทางด้านซ้าย และค้างไว้ท่านั้น 15 วินาที สำหรับท่ายืดต่อไป เป็นท่ายืดบริเวณขา ทั้งขาส่วนบน ขาส่วนล่าง และรวมถึงข้อเท้า นั่งตัวตรง อาจจะเป็นหลังพิงพนักเก้าอี้ แล้วก็ ถ้าเราจะยืดที่ขาขวา เราก็เหยียดขาข้างขวาให้ตรงตึง และก้มตัวลงมาเพื่อพยายามแตะบริเวณปลายเท้าให้มากที่สุดเท่าที่จะทำได้ แต่ให้เพียงรู้สึกตึงๆ บริเวณขา อย่าฝืนถ้ามีอาการเจ็บ หลังจากที่เรายืดกล้ามเนื้อไป แล้วต่อไปจะเป็นท่าบริหารเพื่อเพิ่มความแข็งแรงของกล้ามเนื้อคอและลำตัว รวมถึงกล้ามเนื้อแกนกลางลำตัว ท่าแรก เป็นการเพิ่มกำลังกล้ามเนื้อ ในการก้มคอส่วนลึก เริ่มต้นโดยการนำปลายนิ้วไปแตะบริเวณปลายคางหลังจากนั้นทำการเก็บคาง และค้างไว้เป็นเวลา10-15วินาที จะช่วยเพิ่มกล้ามเนื้อ ท่าต่อมา เป็นท่าที่เพิ่มกำลังกล้ามเนื้อของแกนกลางลำตัว เริ่มต้นด้วยการนั่งที่เก้าอี้ นั่งตัวตรง หลังจากนั้นแขม่วท้องไว้หลังจากนั้นยกขาขึ้นข้างหนึ่งและนับ 10-15 วินาที การเพิ่มกำลังกล้ามเนื้อบริเวณแกนกลางลำตัวจะสามารถช่วยป้องกันไม่ให้เกิดการบาดเจ็บบริเวณหลังของเรา ในบางทีที่ทำงาน การยกของหนักๆ อาจจะต้องมีการเกร็งตัวของกล้ามเนื้อหน้าท้องช่วย เพื่อที่จะได้ลดโอกาสเสี่ยงของการเกิดหมอนรองกระดูกปลิ้นทับเส้นประสาทได้ การนวดคลายกล้ามเนื้อจะเป็นท่าง่าย ๆ ที่สามารถทำได้ทุกท่าน ท่าในการนวดคลายกล้ามเนื้อคือ เราสามารถนำนิ้ว ไม่ว่าจะเป็นนิ้วโป้ง หรือเป็นนิ้วอีก 4 นิ้วคลึง หรือนวดคลึงบริเวณที่เรารู้สึกว่ามีการเกร็งตัวของกล้ามเนื้อ หรือมีอาการปวดเมื่อยอยู่ เพิ่มเติมอีกนิดหนึ่งคือ ก่อนที่เราจะทำการนวดเราจะสามารถที่จะใช้กระเป๋าน้ำร้อนทับที่บริเวณตรงนั้นก่อน เพื่อที่จะให้กล้ามเนื้อผ่อนคลาย หลังจากนั้นถึงจะใช้การนวดสามารถทำให้กล้ามเนื้อผ่อนคลายได้ดีขึ้น สำหรับวันนี้ เราก็ได้เรียนรู้ถึงคำว่า “การยศาสตร์” คืออะไร รวมถึงประโยชน์ หลักการทางการยศาสตร์ ความเสี่ยงทางการยศาสตร์ รวมถึงท่าทางออกกำลังที่ถูกต้อง หวังว่าทุกท่านที่ได้รับความรู้ในวันนี้ จะสามารถนำความรู้ในวันนี้ ไปประยุกต์ใช้ในชีวิตประจำวัน แนะนำให้เพื่อนๆ หรือว่าครอบครัว สามารถดูแลตัวเองได้ดีขึ้นเพื่อที่จะได้มีสุขภาพที่ดีขึ้น คุณภาพชีวิตที่ดีขึ้น การปวดเมื่อยเป็นภัยเงียบเพราะมันสามารถเกิดขึ้นได้ทุกวัน โดยที่ไม่สามารถรู้ได้เลยว่ามาจากงานหรือมาจากกิจวัตรประจำวันของตนเอง จากสถิติการเจ็บป่วยอันเนื่องมาจากการทำงาน การเกิดการบาดเจ็บของกระดูกและกล้ามเนื้อเป็นปัญหาอันดับ 1 ในทุกๆประเทศ ทั้งภาครัฐและภาคเอกชน พยายามที่จะพัฒนา มีกิจกรรม มีโครงการ เพื่อลดการเกิดอุบัติเหตุหรือลดการบาดเจ็บอันเนื่องมาจากการทำงานบางประเทศมีการจัดทำโครงการ การยศาสตร์ จัดให้มีทีมงานโดยเฉพาะในการบริหารจัดการ มีการบริหารทางด้านวิศวกรรม การดีไซน์ การออกแบบ Equipment จัดชั่วโมงการทำงานให้เหมาะสม จัดให้พนักงานมีความรู้ในการประเมินความเสี่ยงในสถานที่การทำงานอย่างเต็มรูปแบบ พนักงานก็จะได้รู้ว่าทำงานด้วยความปลอดภัยได้อย่างไร ยกตัวอย่างเช่น ทางด้านวิศวกรรมฝั่งอเมริกา หรือทางยุโรป สถิติของการบาดเจ็บเป็นอันดับ1 ก็คือ เคลื่อนย้ายวัสดุด้วยแรงกาย ยกตัวอย่างการยกของหนัก บางบริษัทจะมีการออกแบบเครื่องจักรในการยก อาจจะใช้เป็น Robot คล้ายๆกับใช้แขนจับไปเป็น Vacuum ที่ไปจับกับสิ่งของที่จะยกก็จะช่วยลดการออกแรงของพนักงาน ในการยกเคลื่อนย้ายสิ่งของที่มีน้ำหนักมาก อีกกิจกรรมหนึ่งที่พบว่าความเสี่ยงสูงตรงนี้ลดการบาดเจ็บ อย่างมีนัยสำคัญ อีกกิจกรรมหนึ่งที่พบว่าความเสี่ยงสูงเช่นกัน คือพนังงานที่ทำงานในออฟฟิศ เขามีกิจกรรม มีการประเมินความเสี่ยง พื้นที่ในการทำงาน โต๊ะในการทำงาน จัดอย่างไรให้พนังงานทำงานด้วยความปลอดภัย ควรนั่งอย่างไร ควรวางคอมพิวเตอร์แบบไหน สูงเท่าไหร่ ท่านั่งอย่างไรถึงจะปลอดภัยในการนั่งทำงาน จัดหาเก้าอี้ที่เป็น Ergo Design ให้กับพนังงาน การออกกำลังกายขณะที่ทำงานอย่างต่อเนื่อง วิธีที่จะป้องกันการบาดเจ็บของกระดูกและกล้ามเนื้อ คือการจัดท่านั่ง ลดการบาดเจ็บ ท่านั่งนั้นคือการทำอย่างไร ให้เราตั้งฉาก ท่านั่งตั้งฉากคือ นั่งตั้งตรงให้มั่นใจว่าหูอยู่เหนือหัวไหล่ น้ำหนักตั้งแต่ศีรษะไปจนถึงเอวน้ำหนักทั้งหมดไปพิงกับพนักเก้าอี้ น้ำหนักจะไปลงที่เก้าอี้ หลังจากนั้นต้นขาตั้งฉากกับลำตัว หน้าแข้งตั้งฉากกับต้นขาและเท้าวางราบไปกับพื้น ท่านั่งแบบนี้ตลอดระยะเวลาการทำงานสามารถลดการบาดเจ็บกระดูกและกล้ามเนื้อได้ อีกส่วนประกอบหนึ่งคือเก้าอี้ เก้าอี้ที่เรียกว่า Ergonomics Design เป็นเก้าอี้ที่ปรับระดับสูง-ต่ำของพนักเก้าอี้ได้ เพราะเพื่อที่จะรองรับพนักงานแต่ละคนมีร่างกายไม่เท่ากัน บางคนตัวยาวขาสั้น บางคนขายาวตัวสั้นหรือบางคนอ้วน บางคนผอม บางคนมีความโค้งของสันหลังไม่เหมือนกัน ฉะนั้นเก้าอี้ออกแบบมาเพื่อรองรับคนจำนวนมาก จะต้องเป็นเก้าอี้ที่สามารถปรับระดับความสูง-ต่ำของพนักเก้าอี้ได้เป็นต้นของการออกแบบเก้าอี้ และที่สำคัญคือให้ความรู้พนักงานได้รู้จักว่าอันตรายอันเนื่องมาจากกระดูกและกล้ามเนื้อเป็นอย่างไรและสามารถประเมินความเสี่ยงได้ด้วยตัวเอง การประเมินความเสี่ยงทางด้านการยศาสตร์ หรือ Ergonomics คนที่ประเมินหรือคนที่อยู่ในการทำงานพื้นที่นั้นทราบจริงๆว่าลักษณะงานที่เขาทำอยู่มันมีรายละเอียดอย่างไรต้องเข้าใจลักษณะงานนั้นอย่างแท้จริง ความเสี่ยงในการทำงาน คนคนนั้นทำงานอยู่ มีความเสี่ยงอะไรบ้าง ท่าทางในการทำงาน น้ำหนักที่ต้องยก ความถี่ในการทำงานที่ไม่ปลอดภัย สิ่งแวดรอบรอบๆตัว อากาศร้อน เย็น ชื้น เสียงดัง มีสั่นสะเทือน สิ่งเหล่านี้มีผลต่อการประเมินความเสี่ยงและมีระดับความเสี่ยง ฉะนั้นพนังงานที่อยู่ในงานนั้นๆหรือผู้ประเมินมีความรู้เขาสามารถหาวิธีการ การปรับปรุงแก้ไขและสามารถป้องกันการบาดเจ็บของกระดูกและกล้ามเนื้อในการใช้ชีวิตประจำวันด้วยและที่สำคัญนอกจากตัวพนักงานที่ปลอดภัยแล้ว การที่พนักงานไม่เกิดการบาดเจ็บมันจะทำให้เพิ่มผลผลิต ซึ่งเป็นผลดีกับองค์กรที่เขาทำงานอยู่ ภาพลักษณ์ที่ดีเกี่ยวกับองค์กรนั้นด้วย ดังนั้น ถ้ามีความรู้แค่ Ergonomics มันสามารถทำให้พนักงานทำงานด้วยความปลอดภัยและองค์กรได้รับประโยชน์จากตรงนี้ด้วยเพราะว่าปัญหาทางด้านกระดูกและกล้ามเนื้อไม่ได้เกิดจากการทำงานเท่านั้น เกิดจากการใช้ชีวิตประจำวันของคนคนนั้นด้วยเช่นกัน "
    },
    {
        "elementData": "คุณสามารถที่จะเรียนรู้และ อธิบายดังต่อไปนี้ - ปัญหาการเจ็บป่วย บาดเจ็บ จากการทำงานทั่วโลก และประเทศไทย - การทบทวน “ในองค์กรของเรามีปัญหาการบาดเจ็บของกระดูก กล้ามเนื้อ เอ็น ข้อต่อ (MSDs) จากการทำงานหรือไม่?” - ความคิดริเริ่มการป้องกันแก้ไขปัญหาการบาดเจ็บของกระดูก กล้ามเนื้อ เอ็น ข้อต่อ (MSDs) จากการทำงานของ ภาครัฐ และองค์กรชั้นนำของโลก - เออร์โกโนมิคส์โปรแกรม และองค์กรได้รับประโยชน์อย่างไรหากมีการจัดทำเออร์โกโนมิคส์โปรแกรมอย่างเป็นระบบ "
    },
    {
        "elementData": "สถานการณ์ความผิดปกติของระบบกล้ามเนื้อและกระดูกที่เกี่ยวข้องกับการทำงานทั่วโลก (WRMSDs) WRMSDs กลายเป็นการบาดเจ็บและความเจ็บป่วยด้านอาชีวอนามัยที่สำคัญทั่วโลก การป้องกัน WRMSDs ได้กลายเป็นสิ่งสำคัญระดับชาติในหลายประเทศและองค์กรต่างๆ ได้นำโปรแกรมการยศาสตร์มาใช้โดยสมัครใจ และได้พัฒนากิจกรรมความคิดริเริ่มเพื่อลด WMSDs การศึกษาหลายชิ้นสนับสนุนโปรแกรมการยศาสตร์ขององค์กรที่ไซต์การผลิต ประโยชน์ของการศึกษาเหล่านี้ส่งผลให้เกิดความร่วมมือและการมีส่วนร่วมระหว่างผู้มีส่วนได้ส่วนเสีย การยอมรับปัญหาและความเสี่ยงด้านการยศาสตร์ และการปรับปรุงความเข้าใจ อาชีวอนามัยของคนงาน และการปรับปรุงที่สำคัญ The Survey of Occupational Injuries and Illnesses (SOII) รวบรวมข้อมูลเกี่ยวกับ WMSDs สำหรับกรณีที่เกี่ยวข้องกับการหยุดงาน (DAFW) จำนวนการบาดเจ็บและการเจ็บป่วยที่เกี่ยวข้องกับ MSDs สหรัฐอเมริกา ภาคเอกชน พ.ศ. 2554 - 2561 พบว่ามีการบาดเจ็บ และเจ็บป่วย ใน ค.ศ. 2011 อยู่ประมาณ 300,000 รายต่อปี และใน ปี ค.ศ. 2018 พบว่ามีผู้บาดเจ็บ เจ็บป่วยจาก WMSDs ลดลง 30% และมีแนวโน้มลดลงอย่างต่อเนื่อง ในปี พ.ศ. 2018 ปัญหาที่พบส่วนใหญ่เกิดจากแรงงานในบุคคลากรทางการแพทย์ ที่มีการบาดเจ็บ และเจ็บป่วยประมาณ 53,000 คน และพบรองลงมาในร้านค้าขายปลีก ในโรงงานอุตสาหกรรม และในภาคการขนส่งตามลำดับ สถิติความผิดปกติของระบบกล้ามเนื้อและกระดูกที่เกี่ยวข้องกับการทำงานในบริเตนใหญ่ พ.ศ. 2564 ในปี ค.ศ. 2015-16 การเกิดโรค WMSDs คิดเป็น 41% ของการเจ็บป่วยที่เกี่ยวข้องกับการทำงานทั้งหมดก่อนการแพร่ระบาดของไวรัสโคโรนา อัตราของ WRMSD ที่รายงานด้วยตนเองมีแนวโน้มลดลงโดยทั่วไป ในปี 2020/21 มีผู้เจ็บป่วยที่เกี่ยวข้องกับการทำงานทั้งหมดคิดเป็น 28% และอัตรานี้ใกล้เคียงกับระดับก่อนไวรัสโคโรนาในปี 2018/19 โดยมีคนงาน 470,000 คนต้องทนทุกข์ทรมานจาก WMSDs "
    },
    {
        "elementData": "โรคที่เกิดขึ้นจาก WMSD เปรียบเสมือนภูเขาน้ำแข็งที่ส่งผลกระทบทั้งทางตรง และทางอ้อม ซึ่งยอดภูเขาน้ำแข็งเปรียบเสมือปัญหาที่เรามองเห็น แต่ยังมีปัญหาที่เกิดขึ้นที่เรามองไม่เห็น เปรียบเสมือนภูเขาที่อยู่ใต้ และเป็นปัญหาใหญ่ ในองค์กรของคุณนั้น มีปัญหาดังต่อไปนี้หรือไม่ พนักงาน (Employee) - มีความรู้ ความเข้าใจ WMSDs หรือไม่ - มีการรายงานการเกิดการบาดเจ็บ WMSD, Nearmiss, เกี่ยวเนื่องจากการทำงาน/ นอกงาน หรือไม่ - มีขั้นตอนการสืบสวน WMSD หรือไม่ - มีการบริหาร จัดการ WMSD case หรือไม่ สภาพแวดล้อมในการทำงาน (Work Environment) - มีการออกแบบสถานีงาน ที่ดีหรือไม่ - มีการออกแบบเครื่องจักร เครื่องมือ ที่เหมาะสม สอดคล้องกับผู้ทำงาน หรือไม่ - มีการซ่อมบำรุงรักษา สถานีงาน เครืื่องจักร อุปกรณ์ หรือไม่่ - มีการออกแบบกระบวนการทำงาน/ ผลิต หรือไม่ การประเมินความเสี่ยงด้านเออร์โกโนมิคส์ (Ergonomic Risk Assessment) - มีการจัดให้มีการประเมินความเสี่ยงด้านเออร์โกโนมิคส์ หรือไม่ - มีการเลือกใช้เครื่องมือประเมินความเสี่ยงถูกต้อง หรือไม่ - ทำการประเมินความเสี่ยงเมื่อเกิดการเปลี่ยนแปลง หรือไม่ การจัดทำขั้นตอนปฏิบัติงาน (Procedure) - มีการจัดทำขั้นตอนการปฏิบัติการ หรือไม่ - สื่อสารให้พนักงานเข้าใจ หรือไม่ การสอบสวน และการบริหารจัดการโรค (WMSD case Management and Investigation) - มีการจัดทำขั้นตอนการจัดการ WMSD case อย่างเป็นระบบ หรือไม่ - มีการจัดทำขั้นตอนการสืบสวน การสรุป/ จำแนก เกี่ยวเนื่องจากการทำงาน หรือไม่ - มีกการปรับปรุงแก้ไข หรือไม่ การทบทวนและการสนับสนุนจากผู้บริหาร (Management Review and Support) - มีการจัดทำเออร์โกโนมิคส์โปรแกรม หรือไม่ - มีการจัดทำตัวชี้วัดความสำเร็จของโปรแกรม หรือไม่ - มีการการทบทวนผลการดำเนินงาน และติดตามประเมินผล หรือไม่ "
    },
    {
        "elementData": "มีหน่วยงานที่เกี่ยวข้องในการออกกฏหมาย กำหนดมาตรฐาน และสนับสนุนการดำเนินงานดังต่อไปนี้ กระทรวงแรงงาน กำลังดำเนินการจัดทำกฏหมายที่เกี่ยวข้องได้แก่ - (ร่าง) กฎกระทรวงกำหนดมาตรฐานในการบริหาร จัดการ และดำเนินการ ด้านความปลอดภัย อาชีวอนามัย และสภาพแวดล้อมในการทำงานเกี่ยวกับการยศาสตร์สำหรับการยก และเคลื่อนย้ายวัสดุด้วยแรงกาย พ.ศ. .... - (ร่าง) ประกาศกรมสวัสดิการและคุ้มครองแรงงาน เรื่องหลักสูตรการฝึกอบรม คุณสมบัติวิทยากร และเงื่อนไขการฝึกอบรมผู้ประเมินด้านการยศาสตร์เกี่ยวกับการยกและเคลื่อนย้ายวัสดุ ด้วยแรงกาย สถาบันส่งเสริมความปลอดภัย อาชีวอนามัย และสภาพแวดล้อม ในการทำงาน (องค์การมหาชน) จัดทำคู่มือ กำหนดมาตรฐานสนับสนุน และการศึกษาวิจัยที่เกี่ยวข้องได้แก่ - 2562: การศึกษาปัจจัยเสี่ยงด้านการยศาสตร์ กับอาการไม่สบายทางระบบกระดูกและกล้ามเนื้อ กรณีศึกษา กลุ่มผูทำเครื่องเบญจรงค์ บ้านดอนไก่ดี จ.สมุทรสาคร - 2562: คู่มือการปรับปรุงการปฏิบัติงานคอมพิวเตอร์ในสำนักงานตามหลักการยศาสตร์ Ergonomics Manual for Computer Operations Improvement in the Office - 2562: คู่มือการปรับปรุงการปฏิบัติงานยกและเคลื่อนย้ายวัสดุด้วยแรงกายตามหลักการยศาสตร์ Ergonomics Manual for Lifting and Handling Operations Improvement - 2562: มาตรฐานการปฏิบัติงานคอมพิวเตอร์ตามหลักการยศาสตร์ (มปอ. 301 : 2561) Ergonomics Standard on Working with Computer (SHS301 : 2018) - 2562: มาตรฐานการยกและเคลื่อนย้ายวัสดุด้วยแรงกายตามหลักการยศาสตร์ (มปอ. 302 : 2561) Ergonomics Standard on Manual Materials Handling (SHS302 : 2018 -2564: มาตรฐานการประเมินความเสี่ยงด้านการยศาสตร์ของท่าทางการปฏิบัติงานในลักษณะสถิต Ergonomics Standard on Risk Assessment of Static Working Postures (สสปท. 1-4-05-02-00-2564) - 2565: งานวิจัย- การศึกษาการก้าหนดอัตราน้ำหนักที่เหมาะสมสำหรับงานยกและเคลื่อนย้ายวัสดุด้วย แรงกาย สมาคมการย์ศาสตร์ไทย มีหน้าที่และบทบาทในการดำเนินการ - จัดการประชุมวิชาการการยศาสตร์ไทย - จัดประกวดรางวัลผลงานดีเด่นด้าน การยศาสตร์ประยุกต์ : Ergonomics Best Practice Awards (EBPA) - จัดทำวารสารการยศาสตร์ - พัฒนาระบบรับรองนักการยศาสาตร์ ระดับวิชาชีพในประเทศไทย - จัดฝึกอบรม (In-house Training) - บริการวิชาการ - สนับสนุนภาครัฐและเอกชน - อื่นๆ ภาคเอกชน ให้บริการ - สนับสนุนในการใช้โปรแกรมการยศาสตร์ที่ครอบคลุม - บริการให้คำปรึกษาและฝึกอบรม - วิจัย - พัฒนาเครื่องมือประเมินการยศาสตร์ - สินค้าและบริการด้านการยศาสตร์ The International Organization for Standardization กำหนดมาตรฐาน - ISO 11226 Ergonomics - Evaluation of Static working posture - ISO 11228 -1 Ergonomics - Manual Handling Part 1 Lifting and Carrying - ISO 11228 -2 Ergonomics - Manual Handling Part 2 Pushing and Pulling - ISO 11228 -3 Ergonomics - Manual Handling Part 3 Handing of low loads with high frequency - Others The International Labour Office (ILO) and the International Ergonomics Association (IEA) Year 2021 กำหนดหลักการดำเนินการของประเทศสมาชิก ดังนี้ - Principle 1 มั่นใจความปลอดภัย สุขภาพ และความเป็นอยู่ที่ดีของผู้ปฏิบัติงานในการเพิ่มประสิทธิภาพของระบบงานเป็นสิ่งสำคัญสูงสุด - Principle 2 ออกแบบและจัดการระบบงานเพื่อให้มั่นใจว่าองค์กรและพนักงานมีความสอดคล้องกัน การประเมินผลและการเรียนรู้อย่างต่อเนื่อง และความยั่งยืน - Principle 3 สร้างสภาพแวดล้อมการทำงานที่ปลอดภัย ดีต่อสุขภาพ และยั่งยืนจากมุมมองแบบองค์รวม ทำความเข้าใจและตอบสนองความต้องการของมนุษย์ - Principle 4 คำนึงถึงความแตกต่างระหว่างบุคคลและภาระผูกพันขององค์กรในการออกแบบงาน - Principle 5 ใช้ความรู้ที่สั่งสมข้ามสาขาวิชาและการมีส่วนร่วมอย่างเต็มที่ของผู้ปฏิบัติงานในการออกแบบระบบ ตรวจหาปัญหา และแก้ไขปัญหา กายภาพ (Physical) - การกดทับ สัมผัส เสียดสีพื้นผิวการทำงาน (Compressed or Contact Stress), - ความสั่นสะเทือน (Vibration) ชีวกลศาสตร์ (Biomechanics) - ท่าทางที่ไม่เป็นธรรมชาติ (Awkward posture) - การทำงานซ้ำซาก ความถี่ในการเคลื่อนไหวสูง และรวดร็ว (repetitive, quick motion) - การออกแรงมากเกินไป (Excessive force) - อยู่ในท่าเดียวเป็นเวลานาน (Static posture) สภาพแวดล้อมในการทำงาน (Work Environment) - อุณหภูมิเย็นเกินไป, เสียงดัง, แสงสว่างไม่เพียงพอ แสงจ้า แสงสะท้อน สี จิตวิทยาสังคม (Psychosocial) - ปัญหาในองค์กร หัวหน้า ผู้ร่วมงาน การบริหารจัดการ และอื่นๆ ศาสตร์ในการจัดสภาพงานให้เหมาะกับคนทำงาน” หรือ “การศึกษาคนในสิ่งแวดล้อมการทำงานอย่างเป็นระบบ เพื่อการปรับปรุงสภาพการทำงาน เพิ่มสุขภาพพนักงาน ลดอุบัติการณ์ และค่าใช้จ่ายเกี่ยวกับ WMSDs"
    },
    {
        "elementData": "ประโยชน์ที่องค์กรได้รับจากการจัดทำเออร์โกโนมิคส์โปรแกรมอย่างเป็นระบบ 1 ความปลอดภัย และสุขอนามัย - พนักงานมีสุขภาพที่ดีขึ้น - ลดการบาดเจ็บและการสูญเสีย หยุดงาน หยุดการผลิต ลดค่าใช้จ่ายค่ารักษาพยาบาล กองทุนเงินทดแทน - สร้างวัฒนธรรมความปลอดภัยดียิ่งขึ้น 2 เพิ่มคุณภาพของงาน 3 เพิ่มผลผลิต ทำงานด้วยท่าทางที่เป็นธรรมชาติ - ลดเวลาในการเคลื่อนไหว และ - ลดการออกแรงในการทำงาน 4 ส่งเสริมการมีส่วนร่วมของพนักงาน 5 สร้างภาพลักษณ์ขององค์กร 6 สร้างขวัญและกำลังใจของพนักงาน องค์กรควรมีการดำเนินการดังนี้ โดยสามารถนำเอาระบบบริหารจัดการด้านอาชีวอนามัย และความปลอดภัย มาประยุกต์ใช้ดังต่อไนนี้ 1. กำหนดนโยบาย ลงนามโดยผู้บริหารอย่างเป็นลายลักษณ์อักษร 2. ระบุอันตรายและประเมินความเสี่ยง - การระบุอันตรายและประเมินสถานีงาน ออกเป็นระดับ ความเสี่ยงสูง ความเสี่ยงปานกลาง และความเสี่ยงต่ำ โดยการเลือกใช้เครื่องมือที่เหมาะสม รวมถึงารประเมินความเสี่ยงเมื่อเกิดการเปลี่ยนแปลง 3. กำหนดวัตถุประสงค์ เป้าหมาย และโครงการด้าน WMSDs 3. สนับสนุนทรัพยากร และกำหนดหน้าที่ความรับผิดชอบ ของผู้ที่เกี่ยวข้อง ให้ชัดเจน 4. ฝึกอบรม ให้ผู้บริหาร และพนักงานมีความรู้ ความเข้าใจ WMSDs รายงานการเกิดการเกิดอุบัติการณ์ที่เกี่ยวเนื่องจากการทำงาน/นอกงาน 5. จัดทำขั้นตอนปฏิบัติงาน (Procedure) ได้แก่การจัดทำขั้นตอนการปฏิบัติการ และสื่อสารให้พนักงานเข้าใจ 6. การดำเนินงาน เข่น ออกแบบเครื่องจักร เครื่องมือ ที่เหมาะสม สอดคล้องกับผู้ทำงาน ซ่อมบำรุงรักษา สถานีงาน เครืื่องจักร อุปกรณ์ และออกแบบกระบวนการทำงาน การผลิต รวมถึงการจัดการเมื่อเกิดการเปลี่ยนแปลงสถานีงาน เครื่องจักร อุปกรณ์ 7. รายงานและสอบสวนอุบัติการณ์ และการบริหารจัดการโรค (WMSD case Management and Investigation) โดยการจัดทำขั้นตอนการปฏิบัติงานอย่างเป็นลายลักษณ์อักษร จัดให้มีการรายงาน และสอบสวนอุบัติการณ์ และดำเนินการแก้ไข 8. มีการการทบทวนผลการดำเนินงาน และติดตามประเมินผล โดยผู้บริหาร เพื่อการพัฒนาอย่างต่อเนื่อง เป็นต้น "
    }
]}